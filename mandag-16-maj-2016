Det er bedre nu (håber jeg). Jeg tjekker stadig om du har skrevet til mig ofte, men ikke så ofte. Jeg ved jo også, at du ikke skriver mere alligevel. Måske var det tandpine, der skulle til? :p Det er bedre med den.

I pinsen har du heller ikke været der hele tiden. Det har været rart. Du er kommet lidt på afstand. Jeg synes stadig, at du er pragtfuld, men jeg lever med, at du ikke er det for mig. Jeg håber virkelig, det fortsætter sådan her, selvom jeg skulle løbe ind i dig i morgen. Som det har været indtil nu, har været ved at tage pippet fra mig.

Jeg savner dig stadig, men ikke på den nærmest sygelige måde. Måske er det den spirende forelskelse, der er dæmpet og nu er det den blivende følelse, der er tilbage. Det håber jeg. Jeg kan godt lide den. Den siger nemlig, at jeg føler noget dybere for dig. 

Sov godt. Jeg håber næsten, at jeg ikke ser dig i morgen.
