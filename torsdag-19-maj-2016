Du er kommet længere væk nu. Det er på en måde rart. Jeg ved jo, at du stadig er en lækker kvinde, selvom du ikke er det for mig mere. 

Jeg er ok med det, som det er. Selvfølgelig vil jeg stadig have dig, men frustrationen over ikke at kunne være med dig er mindre nu. Jeg så på dit billede på facebook i dag (det har jeg godt nok gjort meget... Alt for meget.). Jeg savnede dig straks, men ikke så meget, at jeg fik trang til at skrive til dig. 

Jeg tjekker stadig om der skulle være kommet mail fra dig flere gange om dagen, og jeg tjekker lync for at se, om du er der. Jeg bilder mig ind, at du har det godt, og du er kommet dig over mig. Det er du nok også snart. Du er en konge til at lukke ned. Jeg indrømmer, at jeg er ret imponeret over dig. Men i det hele taget er du hamrende god til dig selv og til at mærke, hvad der sker i andre. I hvert fald i mig. Det er jo også noget af det, der gør, at jeg er så vild med dig.

Sov godt smukke Sidsel. :* 
