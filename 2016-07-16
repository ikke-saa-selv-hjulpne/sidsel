Jeg kan slet ikke forstå det. Det er ubegribeligt. Mere surrealistisk end da vi pludselig igen kunne tale, holde hånd være glade sammen. Er det mit inderlige ønske om et velfungerende familieliv, der gør mig sindsyg? Hvorfor, hvorfor, hvorfor forstod jeg ikke, at det er ligegyldigt, hvis jeg ikke er lykkelig. Eller at det aldrig kan blive velfungerende, når der er så meget frygt og fortielse i familien. Børnene kan godt sammen. Og selv HVIS de voksne kunne med børnene, hjælper det intet, når forholdet mellem de voksne er så styret af frygt og fortielse. Jeg håber, at jeg er det dummeste menneske på Jorden. Ellers står det virkelig dårligt til for Jorden.
Og dig. Ja, det er forelskelse. Men du har det, jeg aller dybest nede vil have. Åbenhed og ærlighed. Jeg er ligeglad med, hvad du tidligere har gjort. Jeg er ligeglad med, hvad du tidligere har været udsat for. Det er måske ubehageligt, når du siger det, men det går væk og bliver til dyb taknemmelighed og lyst til aldrig mere at leve med fortielse. Og jeg føler mig så tryg, så ubeskriveligt tryg med dig. Jeg siger næsten aldrig tingene lige ud. Det har jeg gjort med dig i en grad som har overrasket mig. 

Det er vanvittigt. Helt vanvittigt. Men jeg må fortsætte nu. Finde nyt job. Og i det mindste være der for børnene. Måske kan de få en god ferie. Mere end det kan jeg ikke håbe på.
