For fanden hvor er jeg Jordens største idiot. 

Jeg ved ikke, om du stirrede på mig i dag i kantinen. Det føltes sådan. Det føltes som en ond, ond skulen. Jeg fortænker dig ikke. Jeg ville gerne se på dig. Men jeg kan ikke. Ikke fordi jeg flygter fra dig, slet ikke. Jeg flygter fra mig selv. Det er det, jeg kan lige nu. Ikke mere.

Jeg kom til at gå til din facebookside her til aften. Jeg gør ellers hvad jeg kan for at holde dig helt væk. Gråden ligger der hele tiden. Jeg fik tårer i øjnene flere gange i dag på arbejde. Kollegaerne siger, at jeg er så stille og spørger om der er noget galt. "nej da!" - Gu fanden er der noget galt! Jeg er en kæmpeidiot og burde afskaffes. Jeg kan godt lide dit nye billede på fb. Det kan godt være du ikke har et klassiskt smuk ansigt, men jeg synes, du er det smukkeste. Billedet er spejlvendt (eller har du taget armbåndet på den anden hånd?). Fuck. Jeg savner dig og det vælter op i mig nu. Fuck, hvor er jeg en idiot. 
