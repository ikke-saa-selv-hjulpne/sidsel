Din tandbørste ligger stadig i mit toiletskab. Den ligger der og venter på, at du kommer igen. Den står halvt op, så hårene ikke bliver beskidte. Den står godt. Og det er i blændende kontrast til mig. Jeg længes efter at mødes med dig. Jeg stødte på dig igen i dag i kantinen. Du smilte et meget hurtigt smil. Det smil jeg ikke helt har fundet ud af om er ægte endnu. Det er ikke rart, at møde dig sådan. Du undgår mig og jeg undgør dig. For din skyld. Jeg vil have dig. Og jeg vil have, at du skal vide, at jeg vil have dig. Men jeg kan ikke fortælle dig det. Jeg er helt sikker nu. Jeg læste nogle arbejdsemails fra dig i dag. Jeg klukkede lidt over vores spæde forsøg på at komme nærmere hinanden. Men mest græd jeg indvendigt. Jeg savner dig så meget, at det kun er til at holde ud, når jeg forestiller mig, at jeg gør, det jeg gør for dig. Spille guitar i solen. Laver koldskål. Men det er selvfølgelig ikke det samme. 

Problemet er selvfølgelig, at jeg har været sikker før og været sikker forkert. Og i hvert fald meget forvirret sikker - måske er det det man kalder usikker. Jeg fumlede rundt. Jeg gik fra en fantastisk weekend med dig direkte til familieliv. Jeg var ikke klart til det. Jeg gorde som du tryglede senere. Jeg ventede. Lidt. Men min kæreste blev syg. Sådan rigtigt. Jeg har aldrig set hende sådan. Hun sad bare og gloede i af vinduet. Jeg vil så gerne have at alle er glade. Det er en stor svaghed. Nu blev alle kede af det. Det var mig der gjorde det. 

Nøj, hvor var jeg naiv. Jeg var så sikker på, at vi skulle finde ud af, om vi kunne blive kærester. Jeg glædede mig til det. 

Jeg har det stadig svært med, at et ja til kærlighed til een betyder et nej til kærlighed til en anden. Men jeg ved, at jeg ikke selv kunne have det anderledes. Men valget er grusomt. Min kæreste har kendt mange mænd. Alligevel siger hun til mig efter mange års forhold, at der ikke er nogen anden end mig for hende. Og du blev også forelsket i mig. I 2 må være de skøreste kvinder i universet. Men jeg indrømmer, da også at "normale" kvinder nok aldrig bliver interessante for mig. Og ja på en måde er det verdens største luksus. At der findes to mennesker, der vil være sammen mig. Men jeg ville hellere have, at der kun var een.

Gid jeg havde en mand at elske. Sådan en som LB. Han kunne jeg godt blive forelsket i. Eller det kunne jeg nok ikke, men jeg synes i hvert fald, han er pragtfuld. Jeg forstår det ikke, hvis han ikke bliver jagtet, men sådan er verden nok ikke.

Der kan gå måneder, før vi kan ses igen - hvis jeg kan gå fra min kæreste igen. Men er der overhoved noget tilbage, af det vi havde til den tid? Vi nåede jo heller aldrig at kende hinanden. Jeg nåede kun lige at blive forelsket. Jeg gruer for det. Måske er det bare en fantasi. Bare een af os har taget fejl og det ikke holder, så er det jo bare et fata morgana. Måske er det vi leder efter et helt andet sted og med hver af os for sig. Min fornuft siger, at jeg bare skal glemme dig. Det er alt for usikkert - løb skrigende bort fra hende. 

Men jeg kan ikke. Velcro, du er som tusindvis af velcro-kroge, der rammer mit begærs velcro-lykker. Jeg sidder fast. Og selv dine hårde ryk har ikke hjulpet noget. Jeg sidder hjælpeløst fast.
