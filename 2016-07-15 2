Jeg vil dø. Lige nu. Bare dø.

Nej, jeg vil ikke dø. Jeg vil bare aldrig mere have et kærlighedsforhold. Aldrig, aldrig mere. 

Hvordan kunne jeg gøre det mod dig? Dig, dig som jeg vil have. Den eneste jeg vil have. Dig som giver mig terapi, dig som hjælper mig til at tænke frit og klart. Og mod mig selv. Jeg kan ikke engang være mig selv tro. Jeg håber, jeg er syg. Hvis jeg er rask er det "normale" mennesker skræmmende. Hvorfor blev jeg ved? Jeg ville det modsatte, der er for sygt. Hvordan lod jeg hende overtale mig? Jeg gjorde det selv. Det var mig, der gjorde det. Jeg kan ikke kende mig selv. 

Det gør så ondt på mig. Det må gøre endnu mere ondt på dig. Hvordan kunne jeg ødelægge det? - to gange! Jeg kunne have været med dig længe, måske til døden. Nu må jeg nøjes med mindet. Så meget meget glæde. Så meget naturlighed. Så meget lethed. Jeg smadrede det selv. For noget der er håbløst og nu føles helt forkert. Helt, helt forkert. Hvorfor kunne ikke se, at det er sindsygt. Forholdet med "kæresten" vil altid være styret af frygt. Men nu også med trusler og brudte aftaler. Jeg havde ikke forestillet mig at det kunne blive sådan. "kæresten" er også sindsyg, ligesom mig. Hun tror, hun bliver lykkelig med mig, uanset hvad det koster. Men lykke i et parforhold bliver ikke langvarig, når den kun går en vej. Jeg forstår ikke, hvorfor det ikke var indlysende for mig, som det er nu. Nu, hvor jeg endegyldigt har smadret dig, mig, men også "kæresten". Jeg har gjort ingen rigtig glade i 3 uger og derefter alle ulykkelige. Hvordan kunne jeg gøre det? Gå med til noget så absurd? Jeg kunne have forhindret det nemt. Ja, der var trusler, men "kæresten" ville ikke have gjort noget. Først da jeg sagde ja til det vanvittige, fik hun sit alibi for også at være vanvittig. 

Jeg må finde det nye job hurtigt. Det er for din skyld - men også for min. Jeg må væk fra det, jeg har gjort mod dig. Du tror det bliver slemt at se mig. Det bliver meget værre for mig at se dig. 

Jeg vil dø. Aldrig mere se dig. Hvordan kunne jeg gøre det mod dig? Og os alle? Og hvordan skal jeg nogensinde kunne se dig i øjnene igen. Det overgår min forstand, at jeg kunne gøre det... Jeg gjorde det selv og det var det modsatte af hvad jeg vil... Det er så uvirkeligt... helt, helt uvirkeligt...
